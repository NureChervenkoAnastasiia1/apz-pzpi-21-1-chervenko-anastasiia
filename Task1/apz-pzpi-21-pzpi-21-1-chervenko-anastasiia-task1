1.1	Background (Передумови)


Майже кожна людина у своєму житті хоч раз користувалася послугами кафе або ресторану. Проводити день народження, відмічати свадьбу чи просто святкувати будь-яке свято у закладі харчування стало для деяких людей навіть традицією. А дехто просто замість звичайного домашнього харчування та готування вдома віддає перевагу кафе та ресторанам.
Усі ці люди неминуче повинні були зіткнутися з проблемами бронювання столиків на певну дату та час, пошук інформації про страви та напої, наведені у меню кожного з закладів, взаємодії з офіціантами, аби вони передали інформацію про особисті вподобання у їжі кухарам, або ж скаргу до адміністрації закладу, тощо. В свою чергу для кожної з цієї задач кожен заклад потребує певну людину, яка буде виконувати свою задачу – офіціанти, кухари, бармени, прибиральники, адміністратори, тощо. Саме тому у закладах громадського харчування доцільно використовувати спеціальні програмні системи, що будуть спрощувати внутрішні процеси для працівників та відвідувачів, та зовнішні для власників. 
Головна мета програмної системи «Tastify» – допомогти закладам громадського харчування спростити та оптимізувати роботу усередині та їх відвідувачам спростити процес взаємодії з рестораном або кафе. Це дозволить зменшити навантаження з персоналу та навіть скоротити кількість людей, які повинні бути задіяні для коректного функціонування закладу. Водночас система дозволить власникам закладів більш доцільно аналізувати свій бізнес завдяки статистичним даним, які буде надавати програмна система «Tastify». 


1.2	Business Opportunities (Бізнес-можливості)


Наразі існує досить багато програмних продуктів, які створені для прощення керування роботою у закладах громадського харчування. Але всі вони мають свої слабкі та сильні сторони. Тому для аналізу були обрані дві популярні наразі системи – це «Poster POS» та «Toast».
Спочатку розглянемо «Poster POS». Це програмна система українського походження, яка позиціонує себе як система, яка повністю бере на себе всі складності, які виникають у роботі будь-якого закладу, а саме: роботу з терміналом та мобільною касою, складський облік, збір та обробку аналітичних даних, відображення та змінення меню, фінансові та маркетингові дані та спеціальні можливості роботи з ними. Також створені доповнення до цієї системи: застосунок для власника («Poster Boss»), QR-меню, оплата та відгуки («Poster QR»), керування мережею закладів чи франшизою («Poster Connect»), екран на кухню («Kitchen Kit») а також сайт для замовлень. Poster POS пропонує рішення для різних типів бізнесу: ресторани, пекарні, кондитерські, заклади швидкого харчування, бари, кав’ярні, їдальні, паби, тощо. З автоматизації роботи у системі наявні можливості з доставлення їжі, для запуску власних доставок з кожного закладу. Програмне забезпечення підтримує наступні мови: російська, українська, англійська, іспанська, грузинська, естонська та узбецька. 
Перейдемо до переваг даної системи:
- інтуїтивно зрозумілий інтерфейс, що буде простим для навчання;
- збереження усіх даних у хмарному сервісі, що надає доступ до даних у будь-якій точці світу, де є підключення до інтернету;
- широкий функціонал, що окрім вирішення складностей з кухнею охоплює й роботу з аналітичними та фінансовими даними;
- адаптація як під український ринок, так і під іноземні бізнеси;
- цілодобова онлайн-підтримка спеціалістів;
- підтримка роботи з багатьма видами операційних систем та додаткового обладнання, як термальні принтери та фіскальні реєстратори;
- безкоштовний пробний період на 15 днів.
Також у системі були виявлені певні недоліки:
- обмежена масштабованість для великих ресторанів або мережевих закладів;
- складності з інтеграцією з іншими системами;
- залежність від інтернет-з’єднання та можливість втрати даних за його відсутності.
Проаналізувавши цей аналог робимо висновок, що головними перевагами системи «Poster POS» є широкий функціонал, простий та приємний інтерфейс та підтримка роботи з декількома видами операційних систем для яких розроблені окремі додаткові застосунки. 
Тепер розглянемо друге програмне забезпечення для керування закладами громадського харчування «Toast». Як і у попередній системі, вона дозволяє працювати з багатьма типами закладів. Але на відміну від попереднього аналога вона має окремий функціонал для ресторанів при готелях. З головного функціоналу можна виділити бронювання столів, подарункові картки, управління персоналом та їх розкладом, онлайн замовлення з доставкою та попередні замовлення з оплатою, інтеграції з іншими сервісами доставки, підтримка у організації святкових подій, система для відображення замовлень на кухні та аналітичне дослідження роботи закладів. 
Перейдемо до переваг даної системи:
- великий обсяг доступних функцій;
- гнучкість та можливість налаштування системи під конкретні потреби кожного бізнесу;
- зручний та зрозумілий інтерфейс;
- офлайн-збереження даних на пристрої при відсутності інтернет-з’єднання;
- проста інтеграція з іншими системами;
- онлайн-підтримка технічних спеціалістів.
Також у системі були виявлені певні недоліки:
- висока вартість системи;
- відсутня клієнтська частина для відвідувачів закладів.
Проаналізувавши цей аналог робимо висновок, що перевагою системи також можуть слугувати гнучкість та надійність системи. Також вагомою перевагою буде клієнтська частина для відвідувачів для броні місць, попередні замовлення страв та напоїв. 
Детально дослідивши ці два програмних продукти можна зробити висновок, що вони мають дуже широкий функціонал, але мають низку недоліків. Таким чином найсильніша перевага «Tastify» над розглянутими аналогами у тому, що продукт буде використаний не лише адміністраторами та власниками закладів, а ще й відвідувачами, що відповідно також покращить швидкість роботи ресторану та зменшить обсяг роботи офіціантів. Додатково «Tastify» буде мати широкий функціонал і гнучкий та зрозумілий інтерфейс.
Програмний продукт має усі перспективи щодо монетизації шляхом надання доступу до системи новим закладам, підключення їх до бази даних та серверу. Тож заклади громадського харчування повинні будуть платити за доступ до системи та збереження їхніх даних кожен місяць або ж обрати інший тариф та оплатити одразу за 3 місяця чи за 1 рік. Проект є дуже перспективним, оскільки люди їдять кожен день і завжди будуть їсти. Тому все більше і більше закладів харчування будуть потребувати програмну систему подібну до «Tastify».


2.1 Vision Statement (Окреслення концепції)


Програмний продукт «Tastify» – це система, що дозволить повністю керувати усіма процесами закладів громадського харчування починаючи від обліку продуктів харчування до страв та напоїв та закінчуючи бронюванням столів та попереднім замовленням страв гостями. Для участі у бонусній програмі, відвідувачі будуть повинні зробити особистий акаунт у мобільному застосунку. Якщо ж вони не хочуть отримувати бонуси, то можуть забронювати стіл та зробити попереднє замовлення без реєстрації. Відповідно у мобільному застосунку відвідувачі будуть мати змогу переглянути меню закладу та коротку інформацію про кожне блюдо та власне заклад. Облік продуктів харчування буде здійснюватися автоматично завдяки розрахункам витраченої кількості продуктів на кожну страву чи напій. Рекомендований список замовлення товарів у постачальників також буде формуватися автоматично. Адміністратори зможуть мати доступ до обліку харчових продуктів, бронюванню місць, меню закладу, замовлень відвідувачів, статистичних звітів, списку працівників, та інформації про них.  Кухари, бармени та офіціанти будуть мати доступ до обліку харчових продуктів, меню закладу та замовлень. Таким чином кухари та бармени зможуть напряму отримувати замовлення від клієнтів, без участі офіціантів. А офіціанти будуть повинні лише винести блюдо та прибори. Усі робітники будуть генерувати персональний QR-код, яким будуть позначати свій початок та кінець робочого дня для справедливого нарахування зарплатні, бо у закладах громадського харчування у працівників дуже часто ненормований графік роботи. Власники ресторанів будуть мати доступ до фінансових статистичних звітів, що дозволить аналізувати прибутковість закладу. Також чіткі підрахунки витрат та доходів системою дозволить виключити людський фактор (унеможливіть випадкові помилки у розрахунках та цілеспрямовані крадіжки грошей).Таким чином усі процеси будуть керуватися програмною системою, що зменшить навантаження на працівників закладу та навіть дозволить зменшити кількість працівників у кожному закладі. Відвідувачам буде легше і швидше бронювати столи та робити замовлення. Таким чином «Tastify» покращить життя кожної людини, життя якої перетинається з закладами громадського харчування, які його використовують.


2.2 Major Features (Головна функціональність)


Зі сторони веб-сайту:
MF-1: Вхід до системи кухарами, офіціантами та адміністраторами;
MF-2: Перегляд облікової інформації про кількість наявних харчових продуктів, зміна їх кількості;
MF-3: Перегляд заброньованих столів, їх зміна;
MF-4: Формування та сканування QR-кодів;
MF-5: Перегляд списку замовлених страв та напоїв, зміна статусу замовлення;
MF-6: Перегляд статистичних даних з роботи закладу;
MF-7: Зміна мови на веб-сайті;
MF-8: Зміна одиниць вимірювання ваги страв та кількості рідини напоїв у меню закладу;
MF-9: Перегляд меню закладу, можливість додавання, редагування та видалення страв та напоїв;
MF-10: Перегляд списку працівників, інформації про них, редагування цієї інформації.
Зі сторони мобільного застосунку:
MF-11: Реєстрація та вхід до системи відвідувачами;
MF-12: Перегляд інформації про заклад;
MF-13: Перегляд меню закладу, інформації про кожну страву та напій, замовлення страв та напоїв з особистими побажаннями;
MF-14: Перегляд та зміна особистого акаунту;
MF-15: Перегляд доступних дат, часу та столів для бронювання;
MF-16: Бронювання певного столу на визначену дату та час;
MF-17: Відміна бронювання столу;
MF-18: Перегляд замовлених страв зареєстрованим користувачем на певну дату та час (електронні чеки);
MF-19: Виклик обслуговуючого персоналу закладу (офіціант);
MF-20: Зміна мови застосунку;
MF-21: Зміна одиниць вимірювання ваги страв та кількості рідини напоїв у меню закладу;
MF-22: Перегляд бонусів та формування купонів на знижку.


3.1 Scope of Initial Release (Рамки первинного випуску)


З огляду на план створення програмного продукту були розроблені рамки первинного випуску. Вони будуть окремі для кожної частини проекту. 
Веб-застосунок:
SIR-1: Вхід до системи;
SIR-2: Перегляд та зміна інформації про наявні харчові продукти;
SIR-3: Перегляд та зміна інформації про заброньовані столи;
SIR-4: Перегляд статистичних та аналітичних даних з роботи закладу;
SIR-5: Перегляд та зміна інформації про страви з меню закладу;
SIR-6: Перегляд та редагування інформації про працівників, їх графіку та заробітної плати (спираючись на дані, отримані з IoT);
SIR-7: Перегляд інформації про замовлення, зміна його стану;
SIR-8: Зміна мови інтерфейсу та одиниць вимірювання;
Мобільний застосунок:
SIR-9: Реєстрація та вхід до системи;
SIR-10: Заповнення особистого акаунту відвідувача закладу;
SIR-11: Перегляд та бронювання вільних столів на обрану дату та час;
SIR-12: Відміна бронювання столу;
SIR-13: Виклик обслуговуючого персоналу;
SIR-14: Перегляд електронних чеків у особистому кабінеті відвідувача;
SIR-15: Перегляд бонусів та формування купонів у особистому кабінеті відвідувача;
SIR-16: Перегляд меню закладу, замовлення та попереднє замовлення;
SIR-17: Перегляд та зміна особистої інформації;
SIR-18: Перегляд інформації про заклад громадського харчування.
IoT:
SIR-19: Зчитування датчиком інформації з RFID-чіпа (особистої картки кожного працівника) про працівника, який прийшов на роботу або закінчив робочий день;
SIR-20: Підрахунок довжини робочого дня працівників та занесення усіх даних до системи;


3.2 Scope of Subsequent Releases (Рамки наступних випусків)


SSR-1: Розширення підтримки різних часових поясів;
SSR-2: Інтеграція вже з існуючими системами інших виробників працюючих закладів громадського харчування;
SSR-3: Збереження даних щодо переліку алергенів відвідувачів та аналіз блюд з меню на наявність цих складових;
SSR-4: Розробка окремого інтерфейсу для замовлень на доставку та інтеграція з застосунками для доставки їжі;
SSR-5: Можливість оплати замовлень прямо у мобільному застосунку.


4.3	Operating Environment (Робоче середовище)


Back-end буде написано мовою C# за допомогою ASP.NET. Для бази даних буде використовуватися система управління базами даних MongoDB. Тому, що C# є популярною мовою для розробки back-end додатків, особливо в середовищі .NET. Ця мова пропонує багато функціональних можливостей і зручність розробки. ASP.NET - це фреймворк для розробки веб-додатків на C#, який надає засоби для створення веб-серверів, що ідеально підходить для MongoDB. А MongoDB відомий своєю гнучкістю схеми, швидкістю розробки та масштабованості, що буде важливо для збереження інформації у проекті автоматизованої системи керування закладами громадського харчування, бо структура може змінюватися залежно від потреб бізнесу(ресторани, пекарні, бари, тощо).
Front-end буде написаний за допомогою HTML, CSS, JavaScript та React. Бо використання HTML, CSS та JavaScript є стандартом для розробки веб-інтерфейсів. Вони підтримуються всіма сучасними браузерами та забезпечують інтерактивність та дизайн. Ці технології незалежні від платформи і можуть використовуватися для розробки як веб-сайтів, так і мобільних додатків.
Mobile буде написаний на мові Kotlin. Це обґрунтовано тим, що Kotlin - це мова програмування, яка створена спеціально для розробки Android-додатків. Вона є більш сучасною та безпечною альтернативою для розробки мобільних додатків на платформі Android. 
IoT буде розроблений за допомогою бібліотеки LibLogicalAccess мови програмування С++. Бо LibLogicalAccess – це бібліотека, яка надає зручний інтерфейс для взаємодії з RFID-чіпами та считувачами. Для мого проекту з IoT, де потрібно зчитувати інформацію з RFID-чіпів на картках працівників для фіксації часу приходу та виходу з роботи, LibLogicalAccess буде головним інструментом. Вона буде використовуватися для зчитування унікальних ідентифікаторів (UID) з RFID-чіпів, які встановлені на кожній картці працівника. 
